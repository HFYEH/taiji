#第二論．太極十三勢行工歌訣

十三總勢莫輕識，命意源頭在腰隙。

變轉虛實須留意，氣遍身軀不稍痴。

靜中觸動動猶靜，因敵變化是神奇。

勢勢存心揆用意，得來不覺費功夫。

刻刻留心在腰間，腹內鬆靜氣騰然。

尾閭正中神貫頂，滿身輕利頂頭懸。

仔細留心向推求，屈伸開合聽自由。

入門引路須口授，功用無息法自休。

若言體用何爲準，意氣君來骨肉臣。

詳推用意終何在？益壽延年不老春。

歌兮歌兮百四十，字字真切義無遺。

若不向此推求去，枉費工夫遺歎息。