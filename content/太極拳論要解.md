# 太極拳論要解

又曰：

先在心，後在身；腹鬆，氣斂入骨。神舒體靜，刻刻存心。切記，一動無有不動，一靜無有不靜；視靜猶動，視動猶靜。動牽往來氣貼背，歛入脊骨，要靜。
內固精神，外示安逸，邁步如貓行，運勁如抽絲。全身意在蓄神，不在氣；在氣則滯。有氣者無力，無氣者純剛；氣如車輪，腰如車軸。

又曰：

彼不動，己不動；彼微動，己先動。似鬆非鬆，將展未展，勁斷意不斷。